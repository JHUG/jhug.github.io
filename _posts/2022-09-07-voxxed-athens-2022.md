---
title: Voxxed Athens 2022
date: 2022-09-07T13:00:00+03:00
author: Markos Fragkakis
author linkedin: https://www.linkedin.com/in/fragkakis/
layout: post
categories:
  - java
tags:
  - community
  - conferences
  - voxxed
---

Έχουμε μιλήσει αρκετές φορές στα meetups για τη σημασία που έχουν τα συνέδρια στο για εμάς τους developers. Στα συνέδρια μπορούμε να ακούσουμε για καινούριες τεχνολογίες από ανθρώπους που τις έχουν χρησιμοποιήσει στην πρώτη γραμμή. Μπορούμε να μάθουμε πώς άλλοι λύνουν προβλήματα που αντιμετωπίζουμε και εμείς με διαφορετικούς τρόπους. Μπορούμε να κάνουμε hands-on workshops και training sessions. Τέλος, μπορούμε να βρεθουμε εκ του σύνεγγυς με συναδέλφους και να τα πούμε.

Αυτή η ίσως αυτονόητη εισαγωγή έγινε επειδή έπειτα από τα πανδημικά χρόνια, το [Voxxed Athens](https://voxxeddays.com/athens/) θα γίνει και πάλι στην Αθήνα από 30 Σεπτεμβρίου εως 1 Οκτωβρίου.

Ας μην παρεξηγηθεί το post αυτό σαν διαφημιστικό. Το Voxxed Athens και Voxxed Thess είναι παλιοί φίλοι του JHUG, και έχουμε τη χαρά που έχει κάποιος όταν ένας φίλος επιστρέφει. Το Voxxed Athens και ο [Πάτροκλος Παπαπέτρου](https://gr.linkedin.com/in/ppapapetrou) έχουν συνεισφέρει με διάφορους τρόπους στο JHUG στο παρελθόν. Συγκεκριμένα, έχουν συνεισφέρει recording equipment και εισιτήρια για παλαιότερα συνέδρια.

Συνεχίζοντας αυτή την ωραία παράδοση, το Voxxed Athens προσφέρει και φέτος 2 εισιτήρια για το συνέδριο, τα οποία θα κληρωθούν στο [slack](https://jhug.slack.com/) channel του JHUG. Για να πάρετε μέρος στην κλήρωση πρέπει να γίνετε μέλη του slack channel. Όποιος δεν έχει πρόσβαση ας ζητήσει invitation από κάποιο υπάρχον μέλος ή ας [επικοινωνήσει](https://www.jhug.gr/about/) μαζί μας.

Ευχαριστούμε λοιπόν για την προσφορά, και θα τα πούμε στις 30 Σεπτεμβρίου.